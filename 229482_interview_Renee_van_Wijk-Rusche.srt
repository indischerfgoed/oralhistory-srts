1
00:00:01,050 --> 00:00:11,180
Mijn naam is René Yvonne Ruge. Ik ben geboren in Surabaya, in Nederlands-Indië. Oost-Java is dat. Op 17 september 1930.

2
00:00:12,540 --> 00:00:18,920
Mijn ouders waren Adolf Heinrich Christian Ruge. Mijn vader was dat dus. Die was onderwijzer, later schoolhoofd.

3
00:00:18,940 --> 00:00:23,740
Mijn moeder heette Nancy Burger en die was ook onderwijzer. Die is ook zo'n schoolhoofd geweest.

4
00:00:23,880 --> 00:00:34,660
Mijn grootvader was dus van puur Nederlandse afkomst. Een echt Amsterdamse familie, oorspronkelijk zelfs in de 17e eeuw uit Duitsland, Dortmund.

5
00:00:35,120 --> 00:00:39,820
Dus Amsterdam is afgewandeld, om het maar even in stijl te zeggen.

6
00:00:40,060 --> 00:00:47,380
Mijn grootmoeder, die heette Dina Jansen. En haar moeder was een Indonesische, waarvan ik de naam niet weet.

7
00:00:48,920 --> 00:00:55,160
Ik heb de eerste vijf jaren ongeveer, althans iets minder dan de eerste vijf jaren, van mijn jeugd in Surabaya doorgebracht.

8
00:00:55,240 --> 00:01:07,600
Daarna werd mijn vader naar Batavia, wat nu dus Jakarta is, overgeplaatst. En daar heb ik gewoond van ongeveer juli of augustus 1935 tot begin augustus 1939.

9
00:01:08,340 --> 00:01:14,600
Toen werd mijn vader overgeplaatst naar Muntok op het eiland Bangka. Dat is ten oosten van Sumatra.

10
00:01:14,840 --> 00:01:23,400
En Muntok ligt ongeveer tegenover Palembang, met Straat Bangka ertussen. Tenminste wat vroeger de Straat Bangka heette. Mijn vader werd daar schoolhoofd.

11
00:01:23,401 --> 00:01:31,740
En wij hebben daar gewoond van augustus 1939 tot 8 januari 1942. Toen was de oorlog een maand oud.

12
00:01:31,880 --> 00:01:37,580
En wij zijn toen nog geëvacueerd, mijn moeder en de vier kinderen. Want ik ben de oudste van vier kinderen.

13
00:01:38,740 --> 00:01:43,100
Ik ging dus naar de Mentingschool. Ik werd elke dag gebracht door mijn vader, 's ochtends met de auto.

14
00:01:43,360 --> 00:01:51,050
En ik werd dus om een uur of elf... de drie laagste klassen hadden tot elf uur school. De school begon om half acht overigens.

15
00:01:51,160 --> 00:01:56,720
En werd ik door mijn moeder gehaald om een uur of elf met een taxi of met de dokar.

16
00:01:56,800 --> 00:02:03,660
De dokar was een rijtuigje met paarden ervoor. Op die school heb ik dus de drie laagste klassen doorlopen.

17
00:02:04,500 --> 00:02:15,200
In juli 1939 hoorde mijn vader dat hij overgeplaatst was naar Muntok. Mijn vader ging dus per de eerste augustus naar Muntok en wij zijn gevolgd twee weken later.

18
00:02:15,400 --> 00:02:22,480
Dus 15 augustus zal het geweest zijn. Op de Plancius, mijn moeder dus en de vier kinderen, met het huisraad en de auto.

19
00:02:22,481 --> 00:02:31,440
Maar ja, huisraad was een deel van de huisraad, want je ging meestal toch de meeste meubels per veiling verkopen, omdat het veel te ingewikkeld was.

20
00:02:31,560 --> 00:02:36,000
Je werd zo vaak overgeplaatst, maar goed, een deel van de huisraad is meegegaan naar Muntok. Dat weet ik zeker.

21
00:02:37,180 --> 00:02:42,060
In Muntok heb ik de heerlijkste tijd van mijn jeugd meegemaakt. Mijn vader was schoolhoofd. Wij woonden tegenover de school.

22
00:02:42,380 --> 00:02:47,740
We hadden ook een hele kleine klasse. Ik zat in de grootste klasse, die had zeven leerlingen. Dus...

23
00:02:48,260 --> 00:02:56,320
We kregen wel haast bijna persoonlijk onderwijs. En het was eigenlijk... ik kan niet altijd zeggen dat ik heel goed onderwijs heb gehad in die tijd.

24
00:02:58,360 --> 00:03:05,540
Dus ik zat in de zesde klas van de lagere school toen de oorlog uitbrak op 8 december 1941. Ik was toen elf jaar.

25
00:03:05,860 --> 00:03:11,760
Ik herinner me dus van die ochtend dat mijn vader dus riep... mijn moeder riep hij: "Nans!" Het was 's ochtends om een uur of zes.

26
00:03:11,940 --> 00:03:18,400
Het was net licht aan het worden en ik werd net wakker. En mijn vader hoorde ik roepen: "Nans, oorlog!"

27
00:03:18,540 --> 00:03:25,001
En dat mijn ouders elkaar in de armen vielen. En... maar ja goed, toen was het dus duidelijk: de oorlog was uitgebroken.

28
00:03:25,740 --> 00:03:32,980
Mijn vader moest meteen, eigenlijk vrijwel meteen diezelfde dag, omdat hij dienstplichtig was, dus onder de wapenen.

29
00:03:33,180 --> 00:03:39,440
En dan was het zo dat de ingenieurs, die waren niet dienstplichtig, omdat de Banka-tinwinning moest doordraaien.

30
00:03:39,560 --> 00:03:46,720
En eigenlijk waren het alleen maar de onderwijzers van het hele eiland. Het waren er een stuk of dertig, schat ik. Het juiste aantal weet ik natuurlijk niet.

31
00:03:46,880 --> 00:03:57,520
Die moesten dus allemaal diezelfde dag nog naar Palembang. Al heel gauw passeerden de Japanners eigenlijk door de straten of ze fietsten.

32
00:03:58,020 --> 00:04:05,620
Er waren ook auto's. Je zag ze opeens. En ja, toen was opeens alles dus vergeven van de Japanners.

33
00:04:05,820 --> 00:04:16,060
En de militairen die er zaten, die werden dus meteen gevangen genomen. Het zijn beroepsmilitairen, het zijn dienstplichtige militairen. Waar mijn vader zat, wisten we niet.

34
00:04:18,520 --> 00:04:25,740
Het was ontzettend slecht weer. Want ik herinner me nog dat we moesten zitten... we sliepen. We moesten slapen althans.

35
00:04:25,920 --> 00:04:31,260
En dat mijn moeder... en alles was verduisterd, want het was oorlog. Dus je mocht geen licht meer aan hebben.

36
00:04:31,540 --> 00:04:40,080
En dat mijn moeder zo'n beetje over de grond sloop, in wat ik dacht dat het nacht was, maar het kan nog zijn dat het voor twaalven was, met een zaklantaarn.

37
00:04:40,081 --> 00:04:45,481
En dat ze bezig was koffers te pakken en dat ik niet wist waarom dat zo was. En dat ik vroeg: "Waarom, mami, waarom doe je dat?"

38
00:04:45,560 --> 00:04:51,981
Zei ze: "Ja, we moeten misschien vluchten." "Ja, wanneer?" "Ja, als de Jappen komen." En mijn vader heeft mij, dus ik was de oudste...

39
00:04:51,982 --> 00:04:56,901
op het hart gedrukt dat ik goed voor mijn moeder moest zorgen. Dat ik goed op mijn moeder moest passen.

40
00:04:57,180 --> 00:05:03,056
Letten, want mijn moeder was een paar keer ernstig ziek geweest. Ik weet niet precies wat ze had, misschien had ze iets aan haar hart.

41
00:05:03,080 --> 00:05:07,440
En op 8 januari zijn we vertrokken. We zijn dus op een vrachtschip naar Java gegaan.

42
00:05:07,520 --> 00:05:14,620
We zijn uiteindelijk... mijn jongste broertje, die werd vreselijk ziek. Waarschijnlijk door de stress, want die was vreselijk bang.

43
00:05:15,020 --> 00:05:22,820
Waarschijnlijk voor die scheepstoeters. Ik zag de angst in mijn moeders ogen en ik wist dat het griezelig was. Maar ik heb dat blijkbaar wel kunnen hebben.

44
00:05:23,140 --> 00:05:25,780
Mijn broertje werd dus vreselijk ziek. Hij had hele hoge koorts.

45
00:05:25,820 --> 00:05:31,160
En toen heeft de kapitein toestemming gekregen om naar Batavia te koersen. En we zijn toen naar Batavia gekomen.

46
00:05:31,260 --> 00:05:35,640
Van Batavia hebben we de trein genomen naar Malang. Dat is een bergstad in het oosten van Java.

47
00:05:35,780 --> 00:05:41,160
Batavia ligt in West-Java. Verder hebben we de hele oorlogstijd in Malang doorgebracht.

48
00:05:41,455 --> 00:05:53,580
In de begintijd dus vooral in dat eerste huis van die tante. De Europeanen moesten zich registreren. Ik dacht dus dat het een paar maanden later was.

49
00:05:53,700 --> 00:06:02,120
But ik heb later gelezen dat het eigenlijk al in april 1942 was dat je een pendaftaran, dat is dus eigenlijk legitimatie of een surat pendaftaran...

50
00:06:02,200 --> 00:06:09,420
Surat is een soort brief. Je moest die kopen eigenlijk, want vrouwen moesten 80 gulden, wat een heel bedrag was in die tijd.

51
00:06:09,660 --> 00:06:12,580
Zeker als je geen inkomen had, of 150 voor de mannen.

52
00:06:14,420 --> 00:06:22,280
Je kon wel makkelijk het kamp in, maar het was wat moeilijker om buiten het kamp te blijven. Mijn moeder heeft ons in elk geval helemaal...

53
00:06:22,281 --> 00:06:32,481
tot het uiterste bewogen om buiten het kamp te blijven. Want er werd wel gezegd: "Het is voor jullie bestwil en je wordt beschermd door het Japanse leger."

54
00:06:34,100 --> 00:06:39,280
Bij het minste of geringste kon je door de Jap opgepakt worden. Dat gebeurde wel. Hier was je op straat.

55
00:06:39,340 --> 00:06:44,360
Soms was het helemaal niet duidelijk waarom je opgepakt werd. Het was de achterblijvers dan niet duidelijk.

56
00:06:44,460 --> 00:06:52,521
En ja, ik denk ook, maar dat weet ik nu achteraf, dat mijn moeder mij ook een beetje achterhield. Want ik was natuurlijk een jaar of dertien, veertien.

57
00:06:52,740 --> 00:06:59,480
Dat de Japanners... ja, die hadden dus toch wel belangstelling voor vrouwen. Dat wist ik toen niet hoor. Ik wist helemaal van niets.

58
00:06:59,680 --> 00:07:08,220
Maar ik denk dat mijn moeder... dat weet ik zeker... dat ik bijvoorbeeld nooit iets roods mocht dragen. Ik had niet veel kleren hoor, maar rood mocht zeker niet.

59
00:07:09,940 --> 00:07:17,600
Mijn moeder had natuurlijk ook dingen om te ruilen. Ze had wat juwelen bij zich, die gouden vijfjes en gouden tientjes die ze toch mee had genomen.

60
00:07:17,880 --> 00:07:23,820
Tegen het bevel van de Nederlandse regering in. Daar heeft ze toch ook wel heel wat voordeel van gehad.

61
00:07:24,080 --> 00:07:32,621
Ja, kleren. Ik bedoel zelfs kleren die al helemaal voddig waren. Die waren voor de Indonesiërs, die er altijd graag wat eten voor gaven.

62
00:07:34,100 --> 00:07:41,720
Nou ja, Japan heeft gecapituleerd. Er is een bom gevallen en zo. En Indonesiërs, die kregen steeds meer de overhand.

63
00:07:41,880 --> 00:07:49,060
Al die rood-witte vlaggen. En ze gingen zich bijzonder vijandig gedragen. Jongeren met een leeftijd van zeg maar misschien vijftien jaar.

64
00:07:49,260 --> 00:07:57,360
En 's nachts en 's avonds, dan moesten ze zich echt helemaal verschansen in hun huis. Want dan liepen ze over het erf heen met die zwaarden te zwaaien.

65
00:07:57,420 --> 00:08:02,480
Dat kon je nog zien. Dat zagen we dan door de spleten van de ramen en zo.

66
00:08:03,120 --> 00:08:08,300
En allemaal roepend dat ze de Belanda's wel eens zouden vermoorden en zo. En dat hebben ze ook gedaan.

67
00:08:12,361 --> 00:08:18,020
We kregen op een gegeven moment dus te horen dat we op een bepaald moment op een bepaalde plaats moesten zijn met wat spullen.

68
00:08:18,260 --> 00:08:26,060
En we hadden toen het idee van: dan worden we om zeep gebracht. Ik weet heel goed dat een soort fatalisme zich van mij meester maakte.

69
00:08:26,061 --> 00:08:31,281
Van: maakt niet uit hoe we alles hier achter laten, want we gaan toch dood. We worden toch allemaal vermoord.

70
00:08:31,530 --> 00:08:36,720
Het was verschrikkelijk slecht weer, het was echt regentijd, stortregentijd. Malang is een vrij koude stad, dus we waren gauw doornat en liepen door de modder.

71
00:08:39,840 --> 00:08:49,440
En echt alle goede geplaveide wegen waren er eigenlijk nauwelijks meer. En we gingen huis aan huis met de vraag of we daar een kamer konden krijgen.

72
00:08:49,680 --> 00:08:58,560
Nee, nergens kon het, alles was vol. Al die mensen, er zaten al eerder mensen. In het begin wilde men niet afstaan wat men had.

73
00:08:58,680 --> 00:09:05,480
Toen hebben we ergens een kamer kunnen krijgen bij een zekere mevrouw Brandlicht.

74
00:09:05,700 --> 00:09:13,660
En daar hebben we dus met z'n zessen, met mijn moeder, vier kinderen en die tante, een deel van een kamer gehad. Het was een tussenkamer eigenlijk.

75
00:09:13,661 --> 00:09:21,820
Een deel van die kamer was een doorgangspad voor de andere mensen in dat huis, want het huis zat tjokvol.

76
00:09:21,821 --> 00:09:25,900
En wij hadden dus de ene kant, die was afgescheiden door een paar kasten, en daar konden net vijf matrassen liggen.

77
00:09:26,060 --> 00:09:32,900
Overdag werden de matrassen opgerold en dan kon je daarop zitten. En op zaterdag kon je erop slapen. Dit was het wijkkamp.

78
00:09:32,960 --> 00:09:41,460
We kwamen daar ongeveer in juli, augustus en we zaten daar dus. En zo nu en dan kwamen er mannen terug uit allerlei kampen.

79
00:09:41,461 --> 00:09:50,520
Die kwamen dan soms in die zaal binnen om te kijken of hun vrouw daar zat. Op een gegeven moment kwam er een militair binnen in vol ornaat, met een stengun.

80
00:09:51,300 --> 00:09:57,080
En mijn moeder en ik herkenden hem als mijn vader. Mijn zusje herkende hem niet en mijn broertjes helemaal niet.

81
00:10:01,480 --> 00:10:07,240
Ik voelde inderdaad een soort gêne. Ik wilde op die man afvliegen, dat was mijn vader, maar dat moment hoorde mijn moeder toe eigenlijk.

82
00:10:07,580 --> 00:10:14,880
En dat was voor mijn ouders natuurlijk ook heel vreemd, want ze hadden elkaar in februari 1942 voor het laatst gezien. En dit was augustus 1946.

83
00:10:15,720 --> 00:10:22,880
We waren weer met het gezin bij elkaar en dat was allemaal heel primitief. We kookten nog steeds, zoals in dat kamp, op de gang.

84
00:10:23,100 --> 00:10:31,760
Op de open galerij en zo. Maar we waren weer vrij en dat was weer het begin van een betere tijd.

