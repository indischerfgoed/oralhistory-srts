1
00:00:01,050 --> 00:00:11,750
Ik ben in Brabant geboren, in Helmond, op 16 april 1927. En ik ben anderhalf jaar later naar Nederlands-Indië gegaan.

2
00:00:13,050 --> 00:00:20,890
Mijn vader werkte, voordat wij samen vertrokken, voor de KPM; hij was machinist.

3
00:00:21,130 --> 00:00:29,930
En later, toen wij vertrokken in 1928, was hij machinist op een plantage voor koffie en rubber.

4
00:00:30,690 --> 00:00:40,730
Ik was de oudste. Daarna is mijn zus geboren op Sumatra en nog later, in 1937, is de jongste geboren op Java.

5
00:00:41,290 --> 00:00:53,130
Nou, ik weet dat van Sumatra als kind indruk op mij maakte dat alles groen was. Ik vond het zo heel erg mooi, dat groen allemaal.

6
00:00:53,410 --> 00:00:59,190
Al die bomen, alles was groen. Dat kan ik me van Sumatra herinneren.

7
00:00:59,191 --> 00:01:09,290
En de huizen waren eigenlijk op palen gebouwd. Heel grappig, je kon eronder kruipen. En dat deed ik nogal eens.

8
00:01:09,410 --> 00:01:14,491
En ik had heel veel kroeshaar, dus af en toe was ik net de ragebol die eronderuit kwam.

9
00:01:15,270 --> 00:01:24,590
Mijn moeder heeft mij in Sumatra lesgegeven. Het was een plantage en er was niet direct een echte school in de buurt.

10
00:01:24,770 --> 00:01:39,310
Dus het eerste jaar heb ik lesgehad van mijn moeder tot we naar Java vertrokken, maar daartussenin is zij met ons naar Nederland geweest.

11
00:01:39,980 --> 00:01:52,990
Mijn vader had geen baan meer, dus die moest werk zoeken op Java. Toen heeft hij ons naar Nederland laten gaan, in geval van verlof.

12
00:01:53,230 --> 00:02:01,690
Toen ben ik een half jaar in Den Haag op school geweest en vijf maanden in Helmond.

13
00:02:02,430 --> 00:02:11,250
Toen was ik zeven en ik was acht aan boord terug naar Indië. Dus daar was ik al meteen achter met school; alles was slecht.

14
00:02:12,050 --> 00:02:21,450
Toen kreeg hij een baan in West-Java en daar hebben we een klein jaar gewoond. En toen moest ik in een kosthuis.

15
00:02:22,100 --> 00:02:29,630
Omdat je niet op de plantage naar school kon; ik ben een planterskind. En dan moet je in een grote stad naar school.

16
00:02:30,050 --> 00:02:39,450
Dus dan ben je de hele week weg, maar Tasikmalaya lag verder. Ik ben toen eens in de drie weken naar huis gegaan. Dat was zwaar.

17
00:02:41,360 --> 00:02:51,350
Ja, dat was heel zwaar. Toen werd mijn vader overgeplaatst naar Oost-Java. Dat was toen nog prima. Ik bleef een maand lang op school.

18
00:02:51,790 --> 00:03:02,870
Ik kon iedere zaterdag naar huis. Je had toen, net als in Nederland, zaterdagschool. Dus wij bleven tot elf uur; van half acht tot elf.

19
00:03:03,010 --> 00:03:13,010
Dan kwam ik met de bus van Malang naar Dampit. Dat was een klein uurtje. Dan kwam mijn vader en gingen we naar de onderneming.

20
00:03:13,270 --> 00:03:25,370
Dat was verder een paradijs. De school was leuk en op een gegeven moment ging de familie waar wij in huis waren weg.

21
00:03:25,520 --> 00:03:32,310
Mijn andere zus kwam toen ook nog heel kort en toen moesten we naar kostschool. En eigenlijk vond ik dat nog leuker.

22
00:03:32,510 --> 00:03:43,130
Die nonnen waren zo ontzettend leuk. Je hoort veel nare verhalen, maar ik vond het echt heel fijn. Ik heb veel met mijn vader gewandeld.

23
00:03:43,330 --> 00:03:55,070
Tot zelfs in de rimboe, midden door de jungles. Ik vond het hele leven daar echt heel mooi; ik heb intens genoten.

24
00:03:57,990 --> 00:04:10,630
Mijn moeder was enig kind. Zij had het heel erg zwaar toen de oorlog begon. Wij begonnen veel het Wilhelmus te zingen en dat soort dingen.

25
00:04:11,090 --> 00:04:21,550
Op school werd ook veel verteld over Nederland. De meeste nonnen waren Nederlandse en waren daar opgegroeid. Dus dat hoorden we allemaal.

26
00:04:21,551 --> 00:04:34,810
De berichten kwamen duidelijk door, de radioverbinding was goed. Alles kon je volgen. Dus wij luisterden ook naar Radio Oranje en dergelijke.

27
00:04:35,450 --> 00:04:45,910
Wij hoorden dus alles over hoe de oorlog verliep in Nederland en Europa. Mijn vader heeft me vrij jong de krant leren lezen.

28
00:04:46,740 --> 00:04:57,310
Toen zei hij: "Ga dit maar even lezen." Dat vond ik heel erg; vandaar dat ik na de oorlog er veel over heb gelezen.

29
00:04:58,190 --> 00:05:10,130
Van Joden wist ik totaal niets. Maar ik had mijn grootouders ontmoet in 1934, toen ik in Nederland was, dus ik had een beeld van de mensen.

30
00:05:10,450 --> 00:05:19,910
Want met acht weet je ongeveer wat er rond je gebeurt. In 1940 werden er Duitsers opgepakt; die zijn per boot naar India gestuurd.

31
00:05:20,730 --> 00:05:31,270
Die zijn in gevangenissen gestopt en toen per boot weggebracht naar India en daar gevangengezet. Ik ken één van die jongens.

32
00:05:31,550 --> 00:05:42,530
Zijn vader was opgepakt, en ook NSB'ers. Die zijn gestuurd naar Suriname en hebben daar in de gevangenis gezeten tot ongeveer 1947.

33
00:05:42,570 --> 00:05:56,330
Er waren ook Indo's bij met een Duitse vader die zijn opgepakt. Dat is een stukje geschiedenis wat vrij onbekend is, heel jammer.

34
00:05:56,670 --> 00:06:11,410
Vanaf 1940 begon het al te veranderen. Dan de oorlog in China natuurlijk; het kwam steeds dichterbij. Indochina, de Fransen...

35
00:06:12,250 --> 00:06:24,750
De Japanners mochten zo doen, dus we voelden wel wat. De mensen waren vreselijk optimistisch; ze hadden ook flauwe grappen.

36
00:06:24,770 --> 00:06:36,450
Van: "Die winnen nooit, die hebben kromme benen, scheve ogen en zien niet goed. Ze schieten de verkeerde kant op," en dergelijke dingen.

37
00:06:36,830 --> 00:06:48,090
Aan de andere kant waren er ook mensen die waarschuwden dat het vreselijk kon worden. Want het zijn oosterlingen, misschien nog wreder dan de Duitsers.

38
00:06:48,580 --> 00:06:58,590
Mijn vader is in 1941 bij de landstorm opgeroepen. Hij had zijn militaire dienst in Delft gedaan bij de genie en moest naar Malang.

39
00:06:58,870 --> 00:07:12,490
Dat is drie weken geweest. Uniform en alles moest worden ingeleverd. Toen Pearl Harbor is gebombardeerd, kwam hij bij de landwacht.

40
00:07:12,491 --> 00:07:23,830
Dan krijg je een uniform en moet je mensen van de plantage trainen. Hij kreeg wapens en munitie. Hij had dat ook.

41
00:07:23,990 --> 00:07:36,910
Omdat hij bij de genie zat, vermoed ik dat hij moest helpen met bruggen vernielen. Pearl Harbor kan ik me goed herinneren.

42
00:07:37,385 --> 00:07:48,070
Mijn vader belde toen: "Je hebt het zeker al gehoord op school?" Ja, dat was allemaal verteld. Dat was toen heel erg.

43
00:07:48,770 --> 00:08:06,210
Vanaf de dag van Pearl Harbor is de spanning in Nederlands-Indië echt begonnen. Alles was al in werking voor het leger; alles stond klaar.

44
00:08:06,350 --> 00:08:28,130
Er waren veel Australiërs in Malang en Amerikanen op het vliegveld. In februari 1942, voordat de Japanners op Java kwamen, kwam er in Malang een vliegtuig over dat een Indonesiër mitrailleerde die op een dak aan het werk was. Die man viel naar beneden.

45
00:08:28,410 --> 00:08:41,310
Dat zagen wij dus; hij was dood. Het was een Japans vliegtuig. Wij keken gewoon naar boven; die vloegen wel vaker over Java.

46
00:08:41,810 --> 00:08:55,490
Het ging vrij vlug; het was een snel vliegtuig. Dat was de eerste dode die ik zag van mijn leven. Mijn jongere zus was daarbij.

47
00:08:55,930 --> 00:09:06,811
Mijn vader was doodstil, want Malang was een garnizoenstad met al die Australiërs en Amerikanen erbij. Dus dat was best link.

48
00:09:07,350 --> 00:09:19,950
We zijn stilletjes naar de plantage teruggereden; mijn moeder was er die dag niet bij. De maandag daarop gingen we weer gewoon naar school.

49
00:09:20,410 --> 00:09:33,470
Dat was in februari 1942 en de scholen stopten in april. Wij hebben geen onderwijs meer genoten totdat wij in Nederland kwamen.

50
00:09:33,471 --> 00:09:47,810
Toen de Japanners landden, heeft mijn vader ervoor gezorgd dat mijn moeder en zus ook op school kwamen; daar waren logeerkamertjes.

51
00:09:47,870 --> 00:10:02,530
Hij vond het veiliger dan op de plantage. Er zijn guerrillatroepen in de bergen geweest die doorvochten; het was dus wel gevaarlijk.

52
00:10:02,531 --> 00:10:14,210
Toen werden de scholen op orde van de Japanners gesloten. Niemand mocht meer Nederlands spreken en radio's werden onklaar gemaakt.

53
00:10:14,350 --> 00:10:25,610
Alles was in het Japans of Maleis. We hebben er maar twee weken gezeten, want toen werd Malang gevaarlijker dan de plantage.

54
00:10:26,010 --> 00:10:39,950
We zijn opgehaald en hebben daar tot eind 1943 gezeten. De Indonesiërs waren ontzettend aardig; wij werden helemaal niet bedreigd.

55
00:10:40,010 --> 00:10:52,705
Mijn vader was daar populair; ze waren dol op hem. Ik heb nog iedere dag met mijn vader door de plantages gewandeld.

56
00:10:52,890 --> 00:11:04,510
Het was een mooie tijd, een soort vakantie. We hadden kippen, konijnen en veel terrein om groenten te planten. We hadden geen honger.

57
00:11:06,690 --> 00:11:19,850
Op de kostschool kwamen ze binnen op fietsen. De nonnen gingen naar het kapelletje om te bidden en de meisjes stonden zo te kijken.

58
00:11:20,030 --> 00:11:33,750
Daar kwamen ze binnen op fietsmotoren; dat waren de stoottroepen die we hebben gezien. Ik kon alleen maar met stomme verbazing kijken.

59
00:11:34,470 --> 00:11:47,610
Ik zei tegen Hennie: "Wat erg hè." Het was net een film die voorbij kwam. Ik zag ze duidelijk, de militairen met die lappen achterop.

60
00:11:47,611 --> 00:11:59,350
In februari was mijn vader al weg. In mei kreeg mijn moeder een telefoontje van de vrouw van de baas.

61
00:12:00,050 --> 00:12:10,770
Ze zei: "Er komt een Japanner naar u toe die vraagt of u piano wilt spelen." Mijn moeder speelde mooi piano.

62
00:12:11,210 --> 00:12:21,870
Ze zei: "Doe dat alstublieft, want hij is erg aardig." Mijn moeder was des duivels; ze vroeg zich af wat dat nu weer was.

63
00:12:22,000 --> 00:12:30,470
Er kwam een lange Japanner met een Indonesische chauffeur de trappen op. Hij zag er wel aardig uit in zijn uniform.

64
00:12:31,270 --> 00:12:42,310
Hij vroeg heel beleefd aan mijn moeder of zij piano wilde spelen, want hij hield zo veel van muziek. Ze was wel ontwapend.

65
00:12:42,460 --> 00:12:54,710
Dus ze heeft voor hem gespeeld. Hij keek alsmaar naar mijn zus en zat ook te draaien. Mijn moeder zat met haar rug naar hem.

66
00:12:55,130 --> 00:13:07,370
Hij heeft haar hartelijk bedankt en zei: "Mevrouw, ik zal u bellen voor een afspraak. Ik heb graag dat u naar de kliniek gaat."

67
00:13:07,430 --> 00:13:19,630
"Neem uw dochter mee naar het ziekenhuis in Malang, want zij heeft volgens mij rachitis. Ik wil haar een speciale hoogtezonbehandeling geven."

68
00:13:20,710 --> 00:13:30,890
"Het zal ongeveer twee weken duren en dan moet u ook in Malang blijven." Dus goed, dat is geregeld; mijn moeder is gegaan.

69
00:13:31,050 --> 00:13:42,630
Hij heeft haar een grote doos gegeven met allerlei medicijnen en dat heeft ons een tijd gered. Dat vond ik wel heel apart.

70
00:13:46,340 --> 00:13:59,230
Dat is voor mij altijd een teken geweest om niet alleen te oordelen. Voor de oorlog kende ik ze eigenlijk als aardig.

71
00:13:59,850 --> 00:14:13,790
Dit heeft echt een stempel gedrukt van: "Ja, dat is toch ook wel erg goed." Mijn vader had een Japanse kapper, meneer Matayoshi.

72
00:14:14,190 --> 00:14:25,210
Die kapper en hij praatten altijd leuk via de spiegel. Hij stond te knippen en keek naar mijn vader; ik geloof dat hij hem aardig vond.

73
00:14:25,830 --> 00:14:33,830
Toen de oorlog kwam, bleek die Matayoshi tolk te zijn bij de Kempeitai als kolonel.

74
00:14:34,550 --> 00:14:50,190
Hoe heeft die man naar mijn vader gekeken? Hij is natuurlijk verhoord voordat hij achter de tralies kwam. Dat is de andere zijde.

75
00:14:52,170 --> 00:15:04,250
Mijn vader is in februari opgehaald en naar een kamp in Malang gebracht. In november 1943 moest hij naar de Kempeitai.

76
00:15:04,390 --> 00:15:16,950
Hij werd opgehaald met een sado, zo'n buggy met een paard. Met een klein koffertje is hij naar Malang vertrokken.

77
00:15:17,290 --> 00:15:30,310
Mijn moeder heeft hem nog diverse malen opgezocht en ik één keer op mijn zestiende verjaardag. Dat was niet echt leuk.

78
00:15:30,720 --> 00:15:45,310
Het was goed bedoeld, maar ik mocht er niet in. Mijn vader stond een meter binnen het traliehek en ik een meter erbuiten.

79
00:15:46,380 --> 00:15:56,510
We mochten tien minuten in het Maleis praten. Ik was zestien geworden, dus volgens hen was ik een vrouw en geen meisje meer.

80
00:15:56,690 --> 00:16:12,170
Ik mocht er niet in. Mijn vader was heel erg droevig en ik heb verteld dat alles goed ging op de onderneming.

81
00:16:12,370 --> 00:16:23,970
We hebben niet veel gezegd; ik vertelde meer over de onderneming om hem op te vrolijken. We hebben nooit meer iets van hem gehoord.

82
00:16:25,070 --> 00:16:37,770
Pas na de oorlog hoorden we in Sri Lanka dat hij was overleden in de Kempeitai-gevangenis van Malang.

83
00:16:38,010 --> 00:16:45,870
Uitgehongerd of... ik weet het niet. Gewoon vermoord.

84
00:16:48,950 --> 00:17:03,550
In juni 1943 zijn we naar de wijk gegaan in Malang. Dat was het eerste kamp; in een huis kregen we één kamer met z'n vieren.

85
00:17:04,010 --> 00:17:18,710
Ik vond het niet erg; er was een gaarkeuken. Je liep daar vrij rond in het kamp. Het was niet dramatisch, vind ik hoor.

86
00:17:18,950 --> 00:17:31,231
In het begin mochten we buiten het kamp naar een pasar. Mijn moeder stuurde mij eropuit om groenten te halen; ze had nog geld.

87
00:17:31,290 --> 00:17:43,490
Mijn vader had haar al het geld gegeven dat nog in huis was. Van de Javaanse banken mochten ze niet meer aankomen; de Japanners kwamen binnen.

88
00:17:43,590 --> 00:17:50,350
Het was niet meer van hem en daar hebben we nooit meer iets van teruggekregen. Dat is foetsie.

89
00:17:50,950 --> 00:18:03,670
We hadden vier matrassen en drie hutkoffers met pannen en andere dingetjes. Met de vrachtwagen gingen we naar Malang toe.

90
00:18:03,950 --> 00:18:18,450
Het kamp in de wijk stond onder toezicht van Japanse burger-economen. Dat was net iets anders. Het was ook een goede gaarkeuken.

91
00:18:19,000 --> 00:18:33,050
Op een gegeven moment was ieders geld op. Dan kregen we rijst en groenten; het was lekker klaargemaakt en prima.

92
00:18:38,760 --> 00:18:52,090
In februari 1944 zijn we weggebracht in goederentreinen. Dat is hetzelfde verhaal dat iedereen vertelt; we hebben dat allemaal gehad.

93
00:18:52,410 --> 00:19:02,710
We moesten lang wachten in de zon zonder eten of drinken. Alles was donker en de deur zat dicht.

94
00:19:03,330 --> 00:19:18,030
Toen zijn we in Ambarawa aangekomen en met vrachtwagens met bankjes erin naar de Banjubiru-gevangenis gebracht.

95
00:19:20,010 --> 00:19:33,810
We kwamen op 14 februari op een zaal terecht. Er was een traliedeur voor die dichtging. Daar kregen we matrassen.

96
00:19:34,810 --> 00:19:51,050
Het waren niet onze eigen matrassen, maar we waren zo moe. 's Avonds kregen we van de Indonesische gevangenen nog wat soep; die smaakte lekker.

97
00:19:51,750 --> 00:20:05,310
De volgende dag werden we wakker; we waren knalrood en hadden jeuk. Het bleek dat er een wandluizenplaag was in die gevangenis.

98
00:20:05,450 --> 00:20:17,670
Ze zaten in de matrassen en overal; we zijn ze de hele kamptijd niet meer kwijtgeraakt. Het was ontzettend.

99
00:20:17,710 --> 00:20:30,630
Je moest ze echt stuk voor stuk doodmaken en dat stonk ook nog. De eerste nacht is er al een dame overleden.

100
00:20:30,905 --> 00:20:43,250
Ze kreeg het vreselijk benauwd aan haar hart en kon geen adem meer halen. Om vijf uur 's morgens overleed ze; de eerste in dat kamp.

101
00:20:43,450 --> 00:20:56,511
We hebben die nacht geslapen en niet geslapen; we hebben de hele doodsstrijd meegemaakt. We zaten daar in zo'n groot kamp.

102
00:20:56,790 --> 00:21:09,530
Mensen zeggen weleens: "Die zat ook in Banjubiru, die ken je vast." Maar reken daar maar niet op; ik zat overdag buiten met een groepje.

103
00:21:09,531 --> 00:21:18,910
Ik kende echt niet iedereen en je zocht ook geen contact op. Je ging gewoon bij elkaar zitten; dat was het veiligst.

104
00:21:20,010 --> 00:21:35,190
Iedere keer was er wat. We kregen een prik van de Japanners, vertaald door de Zweedse tolk die vloeiend Nederlands sprak.

105
00:21:35,390 --> 00:21:46,830
Dan was er weer huiszoeking en werd de boel ondersteboven gegooid. Vrouwen hadden veel ruzie, vaak om de kleintjes.

106
00:21:46,890 --> 00:21:54,530
De kinderen hadden niets; geen plekje om te spelen en ze hadden honger. Er was veel ruzie door de kinderen.

107
00:21:52,570 --> 00:21:58,050
Dus ja, er was de ruzie door de kinderen. Er was ruzie voor de was. En nou is het mijn beurt om op te hangen.

108
00:21:58,950 --> 00:22:08,970
En ja, het was een hele nare stemming. Ontzettend slechte sfeer in ons kamp. Ik kan niet anders zeggen. Heel erg moeilijk onder elkaar.

109
00:22:08,971 --> 00:22:16,970
En dan nog eens een keer de Japanners. De Japanners zaten in het voorste gedeelte van de gevangenis.

110
00:22:17,930 --> 00:22:26,010
Daar waren kamertjes. En daar hadden ze ergens een badkamer, geloof ik. En daar waren dan gudangs en zo, schuurtjes.

111
00:22:26,165 --> 00:22:33,250
En ja, dat was dan ook vlak op ons eigenlijk. En je had nergens vrijheid. Dus dan word je kribberig.

112
00:22:35,490 --> 00:22:38,950
En je kon nergens jezelf terugtrekken. Dat was ontzettend moeilijk.

113
00:22:38,951 --> 00:22:47,290
Vandaar dat ik ook blij was dat ik buiten kon werken. Want dan had je toch de vrije natuur.

114
00:22:47,450 --> 00:22:52,810
Ik heb wel eens lopen neuriën. En dat mocht niet. Je mocht geen muziek hebben. Je mocht niet zingen.

115
00:22:52,870 --> 00:22:57,530
Dat was allemaal verboden in ons kamp. Maar dat heb ik toch wel eens gedaan.

116
00:22:58,450 --> 00:23:07,270
Mijn moeder zei iedere keer: "Maar dat is toch veel te zwaar." Want ’s nachts had ik wel eens maagpijn. Maar ja, ik heb het toch volgehouden.

117
00:23:07,271 --> 00:23:16,300
Want dan zit je achter die muren. En dat is wat anders. De stank. De walgelijke stank. Het was iets ontzettends.

118
00:23:16,990 --> 00:23:24,030
Ik bedoel, eten, ja. Daar raakte je ook aan gewend. Maar die stank ben ik nooit aan gewend geraakt.

119
00:23:24,600 --> 00:23:35,110
Elke keer als ik van buiten naar binnen kwam. Ik trouwens niet alleen. Het hele groepje van ons. Och. Het is een hele vieze, smerige lucht.

120
00:23:35,290 --> 00:23:45,990
Die daar hing. Misschien omdat die muren hoog waren. Ik weet het niet. Het was wel open van boven natuurlijk. Maar het was een vreselijke lucht.

121
00:23:46,190 --> 00:23:54,490
Het is een hele oude gevangenis. Het was een afgekeurde gevangenis. We zaten heel even in een tweepersoonszaal.

122
00:23:56,560 --> 00:24:04,570
Maar daar moesten we uit. Daar moest dus een grotere familie in. En toen kregen we een eenpersoonszaal. En daar hebben we tot het einde van de oorlog gezeten.

123
00:24:05,170 --> 00:24:18,030
Ja, met z'n vieren. Ja, overdag stapelde de matrassen op. Dan kon je daar zitten. Er was een bank. En ’s nachts... Ja, mijn matras lag met een stukje naar buiten.

124
00:24:18,370 --> 00:24:28,190
We hadden de deur dus op een kier. Maar het was daar ’s nachts best koud. Best koel eigenlijk. Ja. En op een gegeven moment kreeg ik ook nog hoofdluizen.

125
00:24:29,150 --> 00:24:40,410
Ik vond dat het zoiets vies was. Het was de hele dag vies. Er was zo'n klein straaltje water. Daar kon je dan douchen, zeg maar.

126
00:24:41,070 --> 00:24:50,210
Daar stond je dan even onder. En dan was je eigenlijk nog niet fris. Maar goed, daar had je tenminste water over je heen gehad. Dat was echt smerig.

127
00:24:50,850 --> 00:25:00,270
Wij hadden geen zeep. Mijn moeder moest de was doen met zout. Dat kregen we af en toe. Dus alles wat ooit wit was, werd grijs.

128
00:25:00,670 --> 00:25:07,690
En we hadden niets wits meer. Er bestond geen wit. En lakens en alles. Nou...

129
00:25:08,650 --> 00:25:15,930
De eerste tijd waren er ook nog jongens. En die moesten dus hout kappen. En in de keuken werken en dergelijke.

130
00:25:16,130 --> 00:25:26,490
Maar toen, een paar maanden later, moesten de jongens weg. En toen kwamen de meisjes aan de beurt. Die van mijn leeftijd moesten al dat werk doen.

131
00:25:26,690 --> 00:25:34,990
En van die dag af heb ik echt heel hard moeten werken. Het was ongeveer september 1944 dat de jongens weggingen.

132
00:25:35,470 --> 00:25:45,630
Niet van tien jaar hoor, die oudere jongens. Van mijn leeftijd zeg maar. Ik kende ze niet. Niet van voor de oorlog of wat ook. Nee, ik kende ze niet.

133
00:25:47,840 --> 00:25:58,870
Ik was in de sjouwploeg. De leidster was heel vriendelijk. Ik weet haar naam niet meer. Maar het was met een groep jonge vrouwen en meisjes van mijn leeftijd.

134
00:25:59,470 --> 00:26:05,530
En we moesten ook af en toe naar Ambarawa suiker halen. Meel en rijstzakken en dergelijke.

135
00:26:05,710 --> 00:26:12,510
En ik heb daar een foto van een cavaleriekar. Die trokken wij dan. Eén voor zo'n ding en de anderen duwen.

136
00:26:12,670 --> 00:26:18,310
En dan brachten we al het spul weer terug naar Banjoebiroe. Dat was een uur lopen.

137
00:26:18,650 --> 00:26:29,610
In het begin had je schoenen. Maar later moest je op blote voeten op het asfalt lopen. En dat deed wel pijn. En het was zwaar werk. Het was absoluut zwaar werk.

138
00:26:30,030 --> 00:26:35,430
Mannenwerk wat we deden. Plus dat je dan niets te eten krijgt. Dat is zwaar geweest.

139
00:26:37,110 --> 00:26:41,410
Ik moest dus later patjollen. Patjollen. Er waren allerlei groepjes.

140
00:26:41,670 --> 00:26:53,310
En op een gegeven moment hoorde ik dus dat dat omgeroepen werd. Het werd gevraagd of er meisjes en jonge vrouwen dat werk wilden doen. Want ze hadden er een paar nodig.

141
00:26:53,550 --> 00:27:00,770
Dus ik ben er onmiddellijk naartoe gegaan. Ja. En ik was toen zeventien. Dus dat mocht. Ik mocht mee.

142
00:27:01,340 --> 00:27:07,570
Gelukkig mocht ik buiten werken. Dat is een zegen aan de ene kant. Het was wel zwaar. Maar ik was buiten.

143
00:27:07,910 --> 00:27:12,790
Dus ik zat overdag niet binnen. Ik heb het ook helemaal volgehouden.

144
00:27:14,060 --> 00:27:23,550
Maar de mensen binnen... Die muur was volgens mij over de twee meter hoog. Daar kon je als kind dus niet overheen kijken.

145
00:27:23,950 --> 00:27:27,550
Ook eigenlijk volwassenen niet. Je zag alleen de topjes zo.

146
00:27:27,830 --> 00:27:39,890
Ja, het was een vreselijk deprimerend kamp. En het was zo'n mooie omgeving. Het was bergachtig. Er waren heel veel planten. Het was erg mooi. Maar dat zag niemand.

147
00:27:40,890 --> 00:27:46,950
Mijn moeder heeft een tijdje de wc schoongemaakt. Mijn zus niks. En de jongste was nog te klein.

148
00:27:48,670 --> 00:27:56,650
We stonden ’s morgens op appel. Dus daar begon de dag mee. En dan kreeg je thee. En daarna die sterfselpap.

149
00:27:58,070 --> 00:28:04,410
Vreselijk. Het was ontzettend. Dat is echt een drama geweest. Ja, de anderen aten het. Alle drie.

150
00:28:04,890 --> 00:28:10,430
Maar ik kon het bijna niet door m'n keel krijgen. Ik gaf het af en toe ook weg. Het lukte niet.

151
00:28:11,090 --> 00:28:18,370
En dan kom je natuurlijk buiten. Kreeg je koffie met suiker. En dat scheelde dan weer iets. Het was beter dan sterfselpap. Echt waar.

152
00:28:18,520 --> 00:28:24,030
Het was dan vloeibaar. Maar die sterfsel was, als je hem even liet staan, ook vloeibaar. Het was gewoon smerig.

153
00:28:24,890 --> 00:28:36,310
’s Middags kregen wij rijst. Gekookte rijst in een bekertje. Zeg maar een klein bekertje. En, hoe heet dat, kool erbij. Gekookte koolblaadjes.

154
00:28:36,905 --> 00:28:44,710
En een theelepeltje sambal. En ’s avonds weer sterfselpap met de rest dan van de koolblaadjes. Iedereen dacht hetzelfde.

155
00:28:45,070 --> 00:28:51,710
Ja, we hebben ook allemaal heel ernstige vitaminegebreken gehad, denk ik. Het was een slecht kamp. Heel gewoon.

156
00:28:54,390 --> 00:29:03,570
Sommigen werden overgeplaatst, maar wij zijn er al die tijd gebleven. Nou ja, dat is gewoon puur toeval. Ik denk niet dat het expres was.

157
00:29:03,750 --> 00:29:10,870
Gewoon bepaalde zalen weg en dan weer nieuwe mensen erin. Men bleef zelden in hetzelfde kamp hoor.

158
00:29:11,755 --> 00:29:23,030
Dat deden de Japanners regelmatig. Want ja, dan ben je gewend. Want de mens is een gewoontedier. En dan word je weer weggehaald. Dan kom je weer bij andere mensen.

159
00:29:23,380 --> 00:29:33,790
En dan moet je weer aanpassen aan iets anders. Weer andere methoden. Weer andere leidinggevenden. Dus dat is iedere keer een probleem voor de mens.

160
00:29:34,130 --> 00:29:42,270
Dat deed men expres. Om ons, ja, onzeker te maken. Ik denk dat dat het woord is. Gewoon onzekerheid.

161
00:29:42,690 --> 00:29:53,590
Dat we vooral geen zekerheid zouden vinden bij elkaar. Mensen uit elkaar halen is altijd slecht. Als je het goed kunt vinden. Dat deed men dus ook.

162
00:29:54,270 --> 00:30:05,770
De Japanners haalden ons steeds uit elkaar. Ze hebben ook wel moeders hier gelaten. En de oudere dochters dan naar een ander kamp gestuurd. Ook dat soort dingen gebeurden regelmatig.

163
00:30:08,580 --> 00:30:18,190
Hennie had altijd, die heeft geelzucht gehad. De hele tijd lang. Ja, toch al vanaf augustus 1944. Een heel jaar.

164
00:30:18,610 --> 00:30:27,510
Alles maar geel. Geelzucht. Dat is heel erg. En wij, om de twee weken hadden wij een malaria-aanval. Alle drie.

165
00:30:28,010 --> 00:30:37,730
Af en toe heb ik wel, want ik had de hoogste koorts iedere keer. Heb ik van dokter De Kok... Die zat bij ons in het kamp.

166
00:30:37,990 --> 00:30:47,290
En dat was een chirurg van Surabaya. En die kwam heel enkele keer wat kinine brengen. En zei die tegen mijn moeder: "Het gaat zo niet langer."

167
00:30:47,291 --> 00:30:56,710
Dus ja, dat was bijna niks. Maar ik kon niks doen. Beriberi is vocht onder je huid. Dus je wordt steeds dikker. En je kunt je vinger erin steken.

168
00:30:56,750 --> 00:31:11,410
En het blijft een deukje. Door gebrek aan de vitaminen. Ja. Nou, ik vond het eigenlijk niets. Je wordt steeds zwaarder. En moe. Ontzettend moe. Ik moest me echt forceren.

169
00:31:14,570 --> 00:31:22,770
De Japanners hebben ook alles vernietigd. Daar hebben ze de kans voor gehad. Want de Engelsen kwamen pas in september.

170
00:31:23,220 --> 00:31:34,070
Vijftien augustus was dus de oorlog voorbij. En ze hebben het ons pas 23 augustus verteld. Ook daar zat alweer een week tussen. Een dikke week.

171
00:31:34,110 --> 00:31:42,610
Nou, je kon het al voelen. Het eten was dus ietsje beter en zo. Ik weet niet of dat precies de 15e augustus was. Maar het zal wel.

172
00:31:42,810 --> 00:31:52,610
En 23 augustus werden we allemaal door het Nederlandse kamphoofd bij elkaar geroepen. En toen zei ze: "Ik heb heel goed nieuws."

173
00:31:54,750 --> 00:32:04,690
"Maar ik verzoek u om niet te hard te juichen. Want hier staat de kampcommandant. En die heeft dus verdriet. Want zijn land heeft verloren."

174
00:32:05,010 --> 00:32:14,070
We hebben gewonnen. We zijn bevrijd. Dus iedereen die begon... Komt wel te juichen. Natuurlijk. Iedereen was hartstikke blij.

175
00:32:14,270 --> 00:32:25,210
En helemaal achterin bij de cellen... Hoorden we het Wilhelmus. En toen begon een hele hoop mensen. Begonnen het Wilhelmus te zingen. Het was echt mooi.

176
00:32:25,550 --> 00:32:35,010
Ja, echt heel mooi. En de woorden kenden we toen nog allemaal. Ja. En toen mochten we ook het kamp uit. De poort ging open. We mochten allemaal uit.

177
00:32:35,190 --> 00:32:44,950
Dus ik heb... En mijn moeder kon niet. En ja. Die was met de dames bezig. Ik heb ook... Ik heb twee zussen gepakt. En zei: "Nou, om het kamp lopen."

178
00:32:45,150 --> 00:32:53,670
Dat hebben we toen gedaan. Dat was echt heel mooi. Ik had één vriendin. Even oud als ik. En we zijn direct na de oorlog... De poort was open.

179
00:32:54,190 --> 00:33:02,090
Want zij kende nog een ander meisje. Ook van onze leeftijd. En toen zijn we een eindje verder. Die kwam daar vandaan voor de oorlog.

180
00:33:02,270 --> 00:33:10,171
En ze zegt: "Hierboven is een zwembad." En ik zeg: "Oh, wat heerlijk." En daar hebben we met z'n drieën in ons ondergoed gezwommen.

181
00:33:11,331 --> 00:33:21,130
De Indonesiërs stonden daar te kijken. Jonge mannen. Dat konden ook wel Pemuda's zijn. Maar wisten wij wat Pemuda's waren? We zwaaiden gewoon. We waren weer thuis.

182
00:33:21,290 --> 00:33:31,270
Dus wij zijn daar gaan zwemmen hoor. Zeker een uur. En toen zijn we gaan drogen daar. Want we moesten de kleding weer aandoen en teruggelopen naar het kamp.

183
00:33:31,550 --> 00:33:41,310
Dat was iets fantastisch. En toen kwamen de Indonesiërs binnen. En mijn moeder heeft één vrouwtje aangenomen om te helpen.

184
00:33:41,311 --> 00:33:48,190
En die zei: "Ja, ze hoefde geen geld." Ze begreep dat mevrouw geen geld had... Als ze maar iets van kleding gaf en zo.

185
00:33:48,330 --> 00:34:00,130
Dus mijn moeder gaf iedere keer een klein beetje en dan hielp ze. Maar het vrouwtje bracht eigenlijk meer spullen uit de kampong naar ons dan mijn moeder gaf.

186
00:34:00,210 --> 00:34:10,590
En op een keer vroeg ze ook of ze de jongste en de tweede en mij mee mocht nemen naar de kampong. En iedereen zei: "Moet je niet doen hoor."

187
00:34:10,650 --> 00:34:19,390
En het vrouwtje wachtte dus. En mijn moeder heeft het wel gedaan. Dus wij zijn daar binnen geweest. En de mensen keken allemaal naar ons. En we zijn verwend.

188
00:34:19,910 --> 00:34:29,050
Verwend. We waren echt heel erg vol met allerlei lekkers en liefde en alles. Het was geweldig. Ja, ze zijn heel lief ontvangen.

189
00:34:29,450 --> 00:34:37,070
Dus ja, ze had zo'n bedekkersspeldje op. En mijn moeder zei: "Dat is veilig." En dat heeft ze goed gezien. Dat was ook zo.

190
00:34:37,270 --> 00:34:47,190
Zij was natuurlijk voor de bevrijding. En wie is dat niet? Iedereen wil vrij zijn. In september kwamen de Gurkha's. Dat zijn geweldige militairen.

191
00:34:49,190 --> 00:35:00,130
Die kwamen ons beschermen. En die zorgden voor waterreservoirs. Toen kregen wij dus eindelijk echt mooi brandschoon water. Dan kon je echt goed wassen en alles goed doen.

192
00:35:00,875 --> 00:35:16,830
En ja, in november zijn we weggegaan. Wij kregen onmiddellijk dus Japanse bescherming. Want mijn bedden had gezaagd, ik weet niet hoe die Imamura of zoiets heette.

193
00:35:17,250 --> 00:35:27,670
Het hoofd van de generaal daar, Japanse generaal. En die kreeg de orders om ons te beschermen. Dus er kwamen Japanse militairen rond de kampen.

194
00:35:27,671 --> 00:35:36,830
En die schoten de Pemuda's neer als die de kampen binnen wilden komen. Dat is bij ons niet gebeurd, omdat wij die hoge muur hadden.

195
00:35:36,831 --> 00:35:48,070
Wat dat betreft zaten wij in dat geval beter. Maar het schijnt in Ambarawa gebeurd te zijn. Dat was een klooster. En daar heb ik van gehoord.

196
00:35:48,850 --> 00:35:58,410
Nou, er is wel in ons kamp geschoten toen mijn moeder en ik water gingen halen. En toen hoorde ik ook schieten. Ik weet niet of het vlakbij was.

197
00:35:58,690 --> 00:36:08,170
Maar in ieder geval zagen we moeder liggen. Dus wij gingen, dat doe je dan automatisch, we gingen alle twee liggen. Want wij moesten dat water terugbrengen.

198
00:36:08,820 --> 00:36:19,771
En ik denk dat de Japanners toen meteen erachter kwamen. Met het transport terug uit het kamp, dat was november '45. Zo lang hebben we moeten wachten.

199
00:36:20,810 --> 00:36:30,910
Mijn moeder werd ziek, die kreeg tyfus. En toen zijn we met matrassen op de truck, ze hebben Gurkha's gedaan, op transport naar Semarang gegaan.

200
00:36:31,050 --> 00:36:41,710
En daar zijn we wel beschoten, was best wel eng. Ja, er is gelukkig niemand geraakt of zo, dus dat viel mee. Wij moesten naar Semarang.

201
00:36:41,910 --> 00:36:53,530
En dan kwamen we in kamp Halmahera terug, daar hebben we zes weken gezeten. Want de Engelsen redden het niet om al die mensen te beschermen.

202
00:36:53,550 --> 00:37:07,050
We waren met gewoon te veel. Dus wij moesten weer vluchten uit Semarang ook. En ook de mensen die eerst buiten de kampen hadden gezeten, die zaten weer in kampen.

203
00:37:07,051 --> 00:37:20,170
Die moesten ze ook beschermen. Dus de Nederlanders hebben ze op de boten gezet en naar Engeland gebracht. Of rechtdoor naar Singapore, of meteen naar Nederland, of Australië.

204
00:37:20,510 --> 00:37:31,230
Wij moesten alle kanten op. En toen zijn we op de boot Prinses Beatrix naar Sri Lanka gebracht, toen Ceylon. En daar hebben we vijf maanden gezeten.

205
00:37:31,370 --> 00:37:39,530
In Kandy gezeten, in de bergen. We werden verzorgd door de RAPWI. En daar is mijn moeder heel erg ziek geworden. Die was dus helemaal aan één kant verlamd.

206
00:37:40,480 --> 00:37:51,850
Ja, ik denk het zenuwstelsel helemaal aangetast. Nou, dat is nog diverse weken zo geweest als ze in Sri Lanka begonnen. En heel langzaam kwam dat weer goed.

207
00:37:52,110 --> 00:38:01,970
Ik denk dat daar hele goede doktoren ook zaten. De Engelsen, dat die best goed waren. Dus daar zat de RAPWI ook. En ze is heel goed verpleegd.

208
00:38:02,550 --> 00:38:14,230
Mijn zus Hennie moest naar het ziekenhuis voor de geelzucht. Dat was helemaal saffraan. En de jongste, een puk, die kreeg toen mazelen.

209
00:38:14,510 --> 00:38:27,070
Dus ze zat moederziel alleen. En toen kwam ik mijn moeder een keer bezoeken en die was aan het huilen. En toen kreeg ze bericht dat mijn vader was overleden.

210
00:38:27,410 --> 00:38:41,970
Dat was via het Rode Kruis uit Jakarta. Ja, ik had dus nog steeds malaria en beriberi, waar niks aan gedaan werd. Maar ze hebben haar goed gewassen.

211
00:38:43,190 --> 00:38:52,670
En smeren, zodat de luizen weg waren. En alles wat vies was, was weg. Wij hadden daar één grote kamer met van die veldbedden. Nou, dat was heel luxe dus.

212
00:38:53,590 --> 00:39:02,210
Veel water. Veel alles. Dat was echt... Nee, dat was goed. Daar is ze erg opgeknapt. Dus ze kwam op een gegeven moment weer terug.

213
00:39:03,080 --> 00:39:12,310
Maar geestelijk kapot natuurlijk. De dood van mijn vader en alles. Ja, dat is toen heel erg geweest. En toen moesten we naar Nederland.

214
00:39:12,730 --> 00:39:20,290
En daar kwamen we ook al slecht terug. We kwamen in een pension in Wijk aan Zee aan. En dan...

215
00:39:20,990 --> 00:39:33,250
Haar ouders, die zaten in een bejaardentehuis. En mijn andere grootouders in Helmond waren overleden. Dus we hadden niets. Wel tantes, maar ja. Ook hun eigen leven natuurlijk.

216
00:39:33,410 --> 00:39:43,170
De eerste dag was het al raak. Mijn moeder had haar ouders geschreven en ze zegt: "Ach, wil jij dat naar het postkantoor brengen?" Nou, natuurlijk wel.

217
00:39:44,070 --> 00:39:51,470
Er was daar nog een meisje in het pension. We hebben gevraagd hoe we moesten lopen in Wijk aan Zee. Dus kwamen we bij dat postkantoor.

218
00:39:51,690 --> 00:40:02,370
En toen werd ik meteen uitgescholden: "Weer zo'n dochter van die vuile uitbuiters." En toen zeiden ze tegen Pim, zij was een Indo-meisje.

219
00:40:02,810 --> 00:40:16,530
En ze zeiden: "Jij hoeft niet meer te doen wat zij zegt hoor. Zij is niet meer de baas." Dat was vreselijk. Het is natuurlijk heel bekrompen.

220
00:40:17,160 --> 00:40:24,190
Maar ik ben die dag heel erg geschrokken. Ja, ik ben echt heel erg geschrokken. Ik zei tegen mijn moeder: "Ik wil hier niet blijven."

221
00:40:25,770 --> 00:40:32,890
Toen moest ze iets zoeken. En toen heeft ze in Haarlem... Hebben we... Wel in een mooie buurt aan de Wagenweg.

222
00:40:32,930 --> 00:40:40,430
Daar zat een winkel. En dan zaten we boven een winkel. En dat was zo'n... Ja, een kot was het. Maar goed, we hebben daar toch alleen gewoond.

223
00:40:40,850 --> 00:40:53,550
Dat was toch wel gezellig. Ze kregen een pensioentje van waar mijn vader had gewerkt. Maar we gingen dus naar de afdeling onderwijs in Haarlem.

224
00:40:53,690 --> 00:40:58,850
En ik had pech dat daar nog geen overbruggingsscholen waren, dus ik moest naar school.

225
00:40:59,585 --> 00:41:06,590
En ik zat in de eerste mulo in Malang en ik zou dus bijna naar de tweede klas gaan.

226
00:41:07,520 --> 00:41:14,590
Dus ik mocht naar de tweede klas in Haarlem, maar naar de HBS. Ik zeg tegen mijn mam: dat is toch wat anders, een mulo of een HBS.

227
00:41:14,870 --> 00:41:21,550
Ik wil naar de mulo. En die meneer zei: je moet niet zo lui zijn, je moet hard werken, je bent al 19 jaar.

228
00:41:21,710 --> 00:41:28,210
Dus dat kun je best. Maar het heeft natuurlijk niks met leeftijd te maken; ik heb vier jaar geen school gehad.

229
00:41:29,030 --> 00:41:36,010
Dus ik ben gewoon gezakt. Duits, iedereen sprak Duits daar, iedereen kende Duits. Ik heb nog nooit Duits gehoord.

230
00:41:36,250 --> 00:41:46,130
En dus toen ik gezakt was met vier onvoldoendes, toen zei m'n moeder: nou, dan ga je maar van school af gaan werken. En zodoende moest ik werken.

231
00:41:46,910 --> 00:41:53,880
Werd ik ook op een kantoor gezet. Diep. Slecht begin hoor, Nederland, heel slecht begin.

232
00:41:54,230 --> 00:42:02,150
Dus daar was ik, dus niet genoeg opleiding. Dat heb ik m'n moeder wel een beetje verweten hoor, had ze toch niet moeten doen.

233
00:42:03,120 --> 00:42:09,150
Had ze mij gewoon naar de mulo moeten sturen. Die had ik wel gehaald voor de oorlog. Deed dat ook. Goed, dan ben je ouder.

234
00:42:09,550 --> 00:42:15,170
Maar m'n jongste zus vertelde mij na de... Ik was dus in 1946 op school.

235
00:42:15,490 --> 00:42:24,770
En in 1947 was er in Haarlem ook een overbruggingsschool voor de Indische kinderen. En dan stomen ze, en helemaal geklaard. Ja.

236
00:42:25,490 --> 00:42:33,830
Ja, toen was ik al aan het werk. En ja, ik ben naar Engeland gegaan na een jaar. In 1948 ben ik naar Engeland gegaan.

237
00:42:34,090 --> 00:42:41,170
Maar ze zei tegen m'n moeder: dat is goed, dan leer ik Engels. Dus ben als au pair daar gaan werken. En toen was ik er eigenlijk uit.

238
00:42:41,450 --> 00:42:51,310
En toen heb ik in het Onze Lieve Vrouw Gasthuis gewerkt als leerling-verpleegster. Ja, na het tweede jaar ging het met de studie moeilijker.

239
00:42:51,510 --> 00:42:59,530
En ik kreeg een... ja, een maagzweer. Twee keer. Dus toen zeiden ze: kun je beter stoppen. Nou, dat was jammer.

240
00:42:59,570 --> 00:43:08,650
Want ik had natuurlijk als verpleegster terug willen gaan naar Nederlands-Indië, of naar Indonesië dan. Ja, en dat is niet doorgegaan.

241
00:43:10,850 --> 00:43:18,230
Mijn moeder was één brok zenuwachtig, was volkomen gestrest. Ook na de oorlog volkomen gestrest.

242
00:43:18,410 --> 00:43:31,410
Mijn moeder had echt, maar dan meen ik oprecht, echt hulp moeten hebben na de oorlog. Ze was niet alleen gestrest, ze was af en toe gestoord. Echt waar.

243
00:43:31,680 --> 00:43:39,270
En dan sloeg ze erop los, mijn twee zusters dan. En ja, dat is... daar hebben we het heel zwaar mee gehad na de oorlog.

244
00:43:40,270 --> 00:43:48,770
Maar de dood van mijn vader, ja, dat vind ik echt ontzettend. Heel erg. Ja, dat kon ik haast niet geloven.

245
00:43:49,290 --> 00:44:00,210
En daar heb ik ook... ja, toen ben ik eigenlijk echt onverschillig geworden. Want toen zei ik altijd: ja, dat is niet waar, dat is een vergissing.

246
00:44:00,290 --> 00:44:15,090
Dat zei ik ook tegen mijn moeder hoor: hij komt wel terug. En dat was niet zo. Dus ja. Maar toen werd ik echt onverschillig. Alles was onbelangrijk.

247
00:44:18,260 --> 00:44:33,600
Dat was echt het dromen, niet het kampen. Ja, dat was een ontzettende, verschrikkelijke, stinkende, vuile, smerige ervaring. Iets ontzettends.

248
00:44:33,800 --> 00:44:40,340
En daar zag ik dus de Japanners op hun aller, aller, allerlaagst. Ik kan niet anders zeggen.

249
00:44:40,480 --> 00:44:49,400
Je vraagt hoeveel Japanners... nou, dat was echt het laagste soort wat er bestond wat ik heb gezien daar. Een beest, dacht ik.

250
00:44:49,401 --> 00:44:57,860
Ja, je weet niet waarvoor, niet waarom. En helemaal niets. En nooit meer iets gehoord. Hij heeft ook geen graf.

251
00:44:58,760 --> 00:45:08,740
Hij staat op de lijst van 6000 onbekende graven. Ik ben in Malang geweest, heb het Soekon bezocht. Daar is het Europese graf.

252
00:45:09,355 --> 00:45:19,140
En die aardige Indonesische jongens hebben alle boeken voor mij uit de kast gehaald en we hebben echt daar een dik anderhalf uur gezocht naar van alles.

253
00:45:19,141 --> 00:45:23,040
Niets gevonden. De hele naam Van Kampen komt nergens voor.

254
00:45:23,920 --> 00:45:34,620
Mijn jongste zus is heel erg apathisch geweest tijdens de oorlog en kan zich niets meer herinneren van voor de oorlog. Helemaal niets meer.

255
00:45:35,040 --> 00:45:42,420
Ze weet ook niet... ze weet helemaal niet wie mijn vader was. Ja, van foto's, maar ze kan zich hem niet herinneren.

256
00:45:42,840 --> 00:45:50,520
Ze was vijf toen ze hem voor het laatst zag, dus het had nog toch wel een herinnerinkje kunnen zijn. Maar ze weet helemaal niets meer.

257
00:45:50,880 --> 00:46:01,060
En ze heeft de hele oorlog weggestopt, denkt ze. Maar ze was echt heel ernstig apathisch en ze is na de oorlog naar Denemarken gestuurd.

258
00:46:01,490 --> 00:46:10,540
Voor drie maanden. Daar is ze enorm opgeknapt. Dat is echt goed. Maar een trauma heb ik er niet van over; dat komt door de leeftijd.

259
00:46:11,495 --> 00:46:18,020
Tieners hebben dat minder; tenminste zeventien, achttien jaar zou ik zeggen. Jongeren misschien toch ook wel.

260
00:46:19,200 --> 00:46:29,700
Maar die hoge muur, dag en nacht. En daar hebben de andere drie dus een vreselijk trauma van overgehouden. Alle drie: mijn moeder en twee zussen.

261
00:46:29,860 --> 00:46:42,620
Die kwamen nooit buiten. Op een goede dag kwamen wij terug van ons werk en kwamen we de poort binnen.

262
00:46:42,745 --> 00:46:53,100
Toen stonden er allemaal meisjes en jonge vrouwen. De leidster zei al: wat krijgen we nu weer? En wij dachten dat we allemaal weer slaag zouden krijgen.

263
00:46:53,360 --> 00:47:02,200
Dat deed men regelmatig. Ik ben nooit geslagen hoor, maar dat was niet zo. Dus wij gingen achteraan de rij aansluiten.

264
00:47:02,220 --> 00:47:14,520
Dat is het dichtste bij de poort. En er stonden meisjes voor mij en ik stond daarachter. En hoe heet dat? Ja, toen kwamen de Japanners dus langs.

265
00:47:14,745 --> 00:47:25,100
En die gingen ons keuren. Liepen zo heen en weer, de hele rij langs. En ik had toen ook nog een malaria-aanval.

266
00:47:25,980 --> 00:47:35,360
Heel in het begin. En dan heb je zulke koude rillingen, dat is echt heel akelig. En toen zijn meisjes en jonge vrouwen op vrachtwagens geladen.

267
00:47:35,480 --> 00:47:45,240
En het kamp uitgereden. Ik snapte er helemaal niets van. Zulke situaties ken je niet als je een schoolkind bent eigenlijk nog.

268
00:47:45,440 --> 00:47:55,180
Want ik was bijna vijftien toen de oorlog begon, dus nog een schoolmeisje. En dan loop je bijna bij de... en dat is helemaal echt ongezond.

269
00:47:55,300 --> 00:48:04,980
Dus ik had totaal geen idee wat dat was, maar dat is me wel duidelijk gemaakt. En toen was mevrouw Toewater, die zat vlak bij ons in de cellen.

270
00:48:05,860 --> 00:48:15,240
Die is heel erg dapper geweest, die mevrouw. En die vertelde mij dat een paar vrouwen mijn moeder hadden moeten pakken.

271
00:48:15,500 --> 00:48:23,500
Want zij wilden mijn plaats innemen. "Als ze mijn kind pakken, nemen ze mij maar mee," zei ze. En toen zei ze: "Dat moet je niet doen."

272
00:48:23,720 --> 00:48:33,560
Want dan maak je alles nog erger, wacht nou maar af. En nou ja, ik ben dus niet meegenomen. En dat is echt een zege uit de hemel.

